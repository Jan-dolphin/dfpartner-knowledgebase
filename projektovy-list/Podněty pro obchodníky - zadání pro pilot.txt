Optimální podněty pro obchodníky - AI infrastruktura
1. Podněty pro pilotní projekt
Východisko  plánujeme implementovat pouze 3 typologicky odlišné podněty:
-	„Povinnostní“ podnět/úkol - existuje jasná algoritmizace (pravidlo) pro jeho vygenerování a současně nepřipouštíme možnost „nezobrazení“ takového podnětu.
-	Podnět vyplývající z pokročilé datové analýzy - pro identifikaci podnětu je potřeba využít náročnější nástroje datové analýzy. Stále ale zůstává velmi vysoká míra „determinismu“ (v podstatě jsou to „tvrdá data“, ze kterých očekáváme spolehlivý výstup)!
-	Podnět využívající jazykový model - typicky zpracování nestrukturovaný a textových informací
1.1. Povinnostní podnět
Název podnětu: POVINNÁ PRODEJNÍ AKCE
Popis/účel podnětu: 
-	Akce prodejní podpory, kterou musí OZ zákazníkovi nabídnout, pokud se mu při návštěvě vygeneruje.
Algoritmizace:
-	Existuje jednoznačné zadání prodejní akce - např. sleva na „CASTROL 5W-40 4 lt“ ve výši 25% na objednávku v minimální výši 5000,- Kč.
-	V ERP DF Partner jsou nastavené jednoznačné podmínky, které musí být splněny, aby se akce při návštěvě konkrétního zákazníka vygenerovala - například:
-	Zákazník je součástí kanálu „XY“
-	Zákazník má odběr produktu/podproduktu/značky/artiklu menší než ???,- Kč/Lt/Ks za období Od-Do
-	Atd. atp.
1.2. Podnět vyplývající z pokročilé datové analýzy
Název podnětu: NEODEBÍRANÉ ARTIKLY
Popis/účel podnětu: 
-	Identifikace toho, které z neodebíraných artiklů zákazníka a v jakém pořadí je žádoucí mu nabídnout a proč? 
Algoritmizace:
-	Je triviální identifikovat neodebírané artikly. Na tomto typu podnětu je náročné zvolit správné nástroje pro výběr toho, které z neodebíraných artiklů je vhodné nabízet jako první k objednání zákazníkovi.
-	Velmi zjednodušený popis postupu vytvoření podnětu (bude doplněno):
1.	Identifikace neodebíraných artiklů
Seznam všech artiklů z tabulky „Listing kanálu“ (do kterého je zákazník zařazen), které uvedený zákazník neodebral za uplynulých 365 dnů (zdroj tabulka „Plán prodejů“).  
2.	Rozdělení artiklů dle produktů
“Produktem“ se v terminologii DF Partner rozumí příslušná sortimentní kategorie (Ostřikovače, Oleje, Autodoplňky, Autopříslušenství, Autochemie…)
3.	Seřazení artiklů dle jejich významů v rámci produktu
V rámci každého produktu mají jednotlivé artikly přiřazený parametr významu (10, 5, 1, 0), přičemž hodnota udává, jak je artikl obchodně „důležitý“ (vyšší hodnota = vyšší význam)
4.	Seřazení artiklů dle prodejního potenciálu
V rámci stejné hodnoty významu se artikly seřadí dle výše příspěvku kanálu (hrubá marže), který je realizován za uplynulý rok za celý prodejní kanál zákazníka (zdroj tabulka „Plán prodejů“).
5.	Výběr produktů vhodných k nabídce
Dle definovaných pravidel (např. posloupnost zalistování jednotlivých produktů) se identifikují produkty, ze kterých se budou vybírat artikly vhodné k nabídce zákazníkovi.
6.	Příprava výsledného podnětu
Ze skupiny vhodných produktů se vyberou konkrétní artikly, které budou předmětem podnětu. V některém případě to mohou být artikly ze stejného produktu, v jiném z různých produktů.
7.	Rozhodnutí o zobrazení podnětu obchodníkovi
Pokud bude vyhodnoceno, že již existuje nadlimitní počet „prioritnějších“ podnětů typu „Podnět k nabídce“, podnět vůbec nebude vygenerován. Je nežádoucí obchodníka (a samozřejmě i zákazníka) zahlcovat podněty!
1.3. Využití jazykového modelu na podporu vygenerovaných podnětů
Název podnětu: ROZŠÍŘENÍ INFORMACÍ K VYGENEROVANÝM PODNĚTŮM
Popis/účel podnětu: 
-	Poskytnout užitečné doplňující informace k vygenerovaným podnětům 
-	Součástí vygenerovaného podnětu by měly být navazující akce, díky kterým má obchodník možnost si vyžádat: 
▫	  Stručné vysvětlení, proč byl podnět navržen - jak podnět pomůže zlepšit situaci u zákazníka (bylo by vhodné si za tímto účelem „zalogovat“ data, na základě kterých byl podnět vybrán).
▫	  Rozšíření nabídky v rámci tématu podnětu - kdy obchodník v průběhu jednání zjistí, že zákazníka téma zajímá a má zájem o další podobné artikly. Zde je otázka, jestli nemá AI „preventivně“ vygenerovat „všechny“ podněty ke každému tématu, ale do prvního návrhu zobrazit jenom ty prioritní a následně mít „v záloze“ další na vyžádání (toto lze řešit i v rámci front-endu obchodníka, kdy je bude mít rovnou k dispozici, pouze skryté v rámci formuláře)
▫	  Kontextovou podporu - jde o případ, kdy obchodník u podnětu potřebuje pomoci s přesvědčením zákazníka. AI může v takovém případě nabídnout související nástroje prodejní podpory (prodejní akci, pomůcky prodejní podpory nebo alespoň vhodné prodejní argumenty).
